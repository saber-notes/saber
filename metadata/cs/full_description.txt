Saber je aplikace pro psaní poznámek uzpůsobená pro ruční psaní.

Je navržena pro nejjednodušší a nejintuitivnější možné používání, přičemž stále nabízí unikátní funkce, které opravdu využijete. Navíc je Saber dostupný napříč všemi vašimi zařízeními, velkými i malými, mezi nimiž se bez povšimnutí synchronizuje.

Je na místě poznamenat, že umí invertovat vaše poznámky, pokud jste v temném módu. To vám umožňuje psát bílým inkoustem na černém pozadí, což je daleko příjemnější pro oči v prostředí s nedostatkem světla, jako když učitel ve třídě vypne osvětlení. Obrázky a PDF jsou také invertovány, takže stále můžete bez problému používat digitální výtisky nebo učebnice.

Saber používá systém dvou hesel, aby ochránil vaše poznámky před kýmkoliv kromě vás, i kdyby měl kompletní přístup k serveru. Můžete bezpečně ukládat své poznámky na oficiální server aplikace Saber, jiný server či dokonce pro tyto účely provozovat svůj vlastní server!

Aplikace má kompletně otevřené zdrojové kódy, takže si je každý může prohlédnout a přesně vidět, co aplikace dělá a jakým způsobem jsou zpracovává vaše data. Spousta dalších aplikací pro pořizování poznámek má uzavřené zdrojové kódy a je proprietární, což znamená, že co se děje uvnitř, je pro veřejnost záhadou.

Jako někdo, kdo studuje matematiku, mohu říct, že pro mě vždy bylo utrpení zvýrazňovat víceřádkové rovnice v jiných aplikacích, kde zvýrazňovač mění barvu po přetažení již zvýrazněné části. Další problém, který jsem měl v některých aplikacích, spočíval v tom, že se zvýrazňovač vykresloval nad textem, takže se text ztrácel a špatně se četl. Zvýrazňovač aplikace Saber těmito neduhy netrpí. Využívá kompozice plátna k vykreslování zvýrazňovače způsobem, který je konzistentní s tradičním papírem, ba možná i lepší, jelikož řeší překrývání a udržuje konzistenci barev.

Saber má vše, co potřebujete k tomu, abyste dokázali organizovat své poznámky. Tvořte složky uvnitř složek uvnitř složek, jak jen chcete bez omezení na počet zanořených složek. Ačkoliv může být poznámka pohřbena hluboko uvnitř vnořené složky, pořád k ní můžete jednoduše přistoupit, jelikož jsou nejnovější poznámky vždy k dispozici na domovské obrazovce.

Objevte zcela nový způsob zaznamenávání a organizace vašich myšlenek s aplikací Saber. Ať již jste student, profesionál nebo kreativní duše, Saber je vaším důvěryhodným společníkem pro digitální psaní. Stáhněte si jej nyní a nechte volně plynout své nápady!
